# Banca Dati dei Concorrenti SOLV


## Panoramica

Tutti i portali per l'iscrizione alle gare svizzere usano la banca dati SOLV DB.
I concorrenti si registrano e mantengono i propri dati aggiornati.

## Gestione per concorrenti

La banca dati dei concorrenti SOLV è gestita sul [sito della federazione svizzera di corsa d'orientamento](https://www.o-l.ch/cgi-bin/solvdb) (Swiss Orienteering).
Il sito può essere visualizzato in tedesco, francese e italiano. Alcune parti però sono solo in tedesco (come per esempio la registrazione di un nuovo concorrente).


### Creazione nuovo concorrente {#nuovo}
Verifica se esiste già un record inserendo il numero SOLV o nome, cognome e anno di nascita.   
Se non esite clicca su [Eingabeformular](https://www.o-l.ch/cgi-bin/solvdb?&competitor=newform) per registrare un nuovo concorrente nella banca dati.


- riempi i campi con i tuoi dati (attenzione riempi i campi in ordine di riga, altrimenti il sistema può dare dei problemi)  
    - SiCard: numero chip  
    - IOF Athlete: solo per tesserati IOF, lascia vuoto  
    - Geschl: sesso  
    - Vorname: nome  
    - NachName: cognome  
    - Geb.jahr: anno di nascita  
    - Land: paese  
    - PLZ: luogo dove abiti (inserisci cap e dovrebbe già comparire il luogo corretto)  
    - Kanton: cantone  
    - Kategorie: categoria corsa  
    - Club: cerca la tua società  
    - Nation: nazionalità 

Una volta inseriti i dati clicca sul tasto Eingabe. Il sistema visualizzerà il tuo nuovo numero SOLV. Questo codice è molto importante perchè serve per iscriversi alle gare! Ricevi poi una mail con cui puoi impostare la password. Numero SOLV e password servono per accedere alle iscrizioni.




### Modifica concorrente {#mutazione}
 

- SOLV-Nr bekannt: accesso diretto con numero SOLV 
    - il sistema ritorna una mail con un codice d'accesso che deve essere inserito nella pagina per poter poi modificare i propri dati
- SOLV-NR nicht bekannt: numeroSOLV non conosciuto; ricerca per nome, cognome e data di nascita
    - il sistema ritorna una mail con il numero SOLV e link diretto per le modifiche
- Neuer Läufer: inserimento di un nuovo concorrente tramite formulario

### Protezione dati {#protezione}


Riportiamo di seguito la traduzione della protezioni dei dati di SwissOrienteering:  

Utilizzando la banca dati dei corridori (LäuferDB), accetto le condizioni dell'informazione sulla privacy (24.08.2021) di Swiss Orienteering.

Di seguito sono riassunti alcuni punti importanti del documento informazione sulla privacy. In caso di dubbio, valgono le disposizioni dettagliate descitte in tale documento. Per visualizzare l'originale vai alla pagina Neuer Läufer tramite il seguente [link](https://www.o-l.ch/cgi-bin/solvdb?&competitor=newform) e clicca sulla scritta in rosso Datenschutzrichtlinie.
 

- Chiunque desideri che i propri dati vengano utilizzati per scopi diversi dalle competizioni può annotarlo nella propria iscrizione 

- Chiunque partecipi a una manifestazione di corsa d'orientamento inserita nel calendario di Swiss Orienteering su o-l.ch accetta di comparire nelle liste di partenza e di classifica pubblicate. È esclusa una successiva rimozione del nome o anche del tempo o della posizione in classifica.

- Gli organizzatori di Orienteering ricevono una copia della banca dati dei corridori di Swiss Orienteering, che può essere utilizzata solo per l'organizzazione della gara.

- L'indirizzo e-mail memorizzato nella banca dati dei corridori può essere utilizzato dall'organizzatore dell'orienteering, dall'ufficio di Swiss Orienteering e dall'amministratore della banca dati per l'organizzazione della gara per scopi amministrativi. Altrimenti sarà trasmesso solo con il consenso della persona.

- Il numero di cellulare memorizzato nella banca dati dei corridori viene utilizzato esclusivamente dall'organizzatore dell'orienteering per motivi di sicurezza (ad es. per verificare se un corridore che non ha ancora letto la classifica dopo la gara è già tornato dalla gara) e dall'ufficio per scopi amministrativi (ad es. nell'ambito del Covid-Contact Tracing).

- Le richieste di non utilizzo di dati personali dal database dei corridori devono essere inviate a info@swiss-orienteering.ch.


## Gestione per organizzatori

Sul sito della banca dati SOLV si trova un link per organizzatori. Questo serve per scaricare la banca dati completa, da importare nel programma di gestione delle gare, ad esempio in OL-Einzel.  
Per il Ticino, questa procedura viene eseguita dal responsabile del materiale un paio di volte all'anno, e non è quindi un compito degli organizzatori dei TMO.
