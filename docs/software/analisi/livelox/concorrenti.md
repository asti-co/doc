# Livelox per concorrenti
Questa pagina descrive come accedere a Livelox, come trovare le gare, come vedere i percorsi e come caricare la propria traccia, sia per chi ha un orologio GPS che per chi vuole disegnare il proprio percorso a mano.


## Accedere 
Per accedere a Livelox:  

- Apri [Livelox](https://www.livelox.com) in un browser.
- Nel menu in alto, seleziona `Italiano`.
- Nota le altre voci del menu in alto, dai `Prezzi` al `profilo personale`.
- La pagina iniziale mostra le gare dell'ultimo anno della nazione in cui ti trovi.  
Eventualmente, cambia la nazione selezionando `Svizzera`.
- Per vedere le gare del TMO, ricerca gli eventi organizzati dall'`ASTI`.
- Selezionando una gara vengono mostrate le categorie
    - Seleziona `Mostra` in basso per vedere i dettagli delle categorie (lunghezza, dislivello, partecipanti).
        - Seleziona `Replay` per vedere i percorsi.
        - Seleziona `Aggiungi traccia` per aggiungere il tuo percorso.
    - Seleziona `Aggiungi traccia` in basso per aggiungere il tuo percorso (eventualmente ti richiede di fare login).  
    Vedi la [prossima sezione](#caricare-il-percorso) per i dettagli.
    - Seleziona una categoria per vedere la cartina col percorso.
        - Sulla sinistra vengono mostrati i tempi dei concorrenti che hanno caricato un percorso.
        - Se hai pagato la licenza di Livelox, puoi confrontare concorrenti tra di loro, selezionandoli nella lista.  
        Altrimenti, con la licenza gratuita, puoi vedere solo un concorrente per volta (ma li puoi vedere comunque tutti).
        - In alto, seleziona:
            - `Replay` per vedere un'animazione del concorrente.
            - `Tratte` per vedere il tracciato da punto a punto (seleziona la tratta nella lista).  
            Il primo bottone a sinistra della lista mostra tutto il percorso dalla partenza all'arrivo.
            - `Duello` confronta due concorrenti in maniera più dettagliata.  
            Disponibile solo per chi ha pagato la licenza.  
            Chi usa la versione gratuita può vedere il duello solo sulla tratta più lunga.
            - `Splits` mostra una tabella con tutti gli intertempi anche di chi non ha caricato il proprio percorso.

## Caricare il percorso
Ci sono vari modi per caricare il tuo percorso, a dipendenza del tuo equipaggiamento.

- La pagina raggiunta tramite `Aggiungi traccia` permette varie opzioni:
    - Caricare un file GPX, TCX o FIT (formati standard degli orologi GPS).
    - Specificare un link a un file GPX, TCX o FIT.
    - Scaricare una traccia da Strava.  
    **Nota**: questa opzione non è più in funzione per cui la sincronizzazione automatica da Strava non funziona più.
- Scaricare automaticamente il percorso.
    - Nel proprio profilo di Livelox è possibile connettere automaticamente Livelox all'applicazione del proprio orologio GPS. Quando i dati vengono caricati sul proprio account (ad esempio Garmin Connect, Polar, ecc.), Livelox li analizza e se trova una gara corrispondente per tempistica e regione, scarica i dati e li associa al concorrente.
- Disegnare il percorso a mano (in mancanza di un dispositivo GPS).
    - Accedi direttamente al percorso.
    - Nel menu (tre trattini) in alto a destra seleziona `Aggiungi traccia`.
    - Seleziona `Una persona esistente` e poi seleziona te stesso dalla lista (o seleziona il nome del concorrente per il quale vuoi disegnare il percorso).  
    **Nota**: non selezionare `me stesso`, altrimenti la traccia viene salvata per un concorrente nuovo e ti ritroverai due volte nella lista, una volta senza traccia ma con gli intertempi ufficiali, e una volta con la traccia e gli intertempi inventati da livelox.
    - Premi su `Disegna la traccia manualmente`.
    - Sulla cartina, disegna il percorso. Ogni click del mouse è un punto di passaggio.
    - Premu su `Salva` in alto a sinistra.


Ulteriori istruzioni sul sito [SOLV > Gare > Livelox](https://www.swiss-orienteering.ch/files/Livelox_italiano_11_2023.pdf).
  
