# RouteGadget

RouteGadget è un software online usato per l'analisi delle scelte di percorso. Dopo una gara vengono pubblicati i percorsi e tutti i tempi intermedi dei concorrenti. 
I concorrenti possono caricare la propria traccia GPS oppure disegnare a mano libera il proprio percorso, permettendo il confronto delle scelte di percorso con altri concorrenti.  
È anche possibile guardare un'animazione dei concorrenti, sia con partenza in massa per vedere chi era davanti a quale punto, sia con le partenze a distacco, per vedere quali tratte sono state fatte assieme ad altri concorrenti.  
  
RouteGadget non è più utilizzato (rimpiazzato da [Livelox](livelox/index.md)) ma resta online come archivio di gare vecchie su due siti distinti:
  
- Gare ticinesi sul [sito ASTI](http://www.asti-ticino.ch/co/routeGadget/cgi-bin/reitti.cgi) 
- Gare svizzere sul [sito SOLV](http://www.routegadget.ch/binperl/reitti.cgi)

**Nota**: la cartina è di regola in qualità ridotta per questioni di copyright, quindi non dovuto alle capacità di RouteGadget. 

La pagina iniziale di RouteGadget mostra la lista di gare, con le freccie in basso per passare da una pagina all'altra.  
Sulla destra di ogni gara c'è un link a SplitBrowser, un'applicazione che mostra le classifiche, i tempi intermedi e grafici simili alle [classifiche del sito SOLV](solv.md).
