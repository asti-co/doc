# Materiale ASTI per l'elaborazione dati

L'ASTI ha un fornitissimo magazzino pieno di materiale per coprire le esigenze organizzative delle gare ticinesi (TMO, SprintCup, Staffetta Sele, ecc.).  
Vedi la [lista completa](https://asti-ticino.ch/co/doc/2025/lista_materiale_2025.pdf) e aggiornata [sul sito ASTI](https://asti-ticino.ch/co/index.php?folder=doc&main=doc).
  

Per alcune gare con esigenze particolari potrebbe essere necessario richiedere ulteriore materiale alle società ticinesi oppure noleggiarlo per l'occasione da fuori cantone. Ad esempio per la sCoolCup sono necessari molti più chip SPORTident di quelli a disposizione. Per gare nazionali, invece, potrebbero essere necessari più punti di quelli a disposizione, oppure potrebbe essere interessante fornire tempi intermedi in tempo reale con [punti radio](../punti_radio.md).  
Per gare a livello mondiale (campionati europei o mondiali, coppa del mondo, ecc.) con copertura televisiva in diretta, è necessario più materiale e di tipo speciale non in dotazione e che richiede inoltre conoscenze specifiche, per cui è da considerare l'ingaggio di team specializzati.  
  
Queste pagine descrivono il materiale per il cronometraggio e l'elaborazione dati a disposizione.  
  
Per una gara `normale` sono di regola necessari:  

- 1 borsa bianca con il PC-4 Server
- 2 scatole gialle contenenti
    - 3 PC per lettura chip
    - mouse e tappetini
    - materiale di rete
        - 1 router per connessione a internet
        - 2 switch da 24x e 8x porte
        - cavi di rete
    - 2 ciabatte 220V
    - 1 tablet per premiazione
- 3 stampantine per tempi intermedi
- 1 stampante A4 per classifiche
- 2 TV per classifiche con supporti (3 piedi, 3 supporti verticali, 2 supporti orizzontali)
- bobina corrente
- 1 scatola di alluminio con materiale SPORTident (scatolette di lettura, punti `CLEAR`, `CHECK`, `START`, `FINISH`, TimeMaster, ecc.)
- 1 scatola di alluminio con i punti SPORTident
- 1 scatola piccola di plastica con i punti radio (4 modem, 2 punti (221, 222), 2 `FINISH`)
  

Da valutare di volta in volta materiale aggiuntivo come ad esempio:  

- Generatore 220V con tanica di benzina
- Antenne per [ponti radio](ponti_radio.md)
- PC o stampanti aggiuntive