Questa sezione descrive le azioni relative all'IT richieste da ogni concorrente.  
  
Le azioni sono suddivise in lassi di tempo relative alla data della gara.

- Inizio dell'anno / molti mesi prima della gara:
    - **Scegliere le gare alle quali partecipare.**  
        Il calendario delle gare ticinesi e svizzere si trova sia sul sito [ASTI / Calendario](https://asti-ticino.ch/co/index.php?folder=program&main=program) che [Swiss Orienteering](https://www.o-l.ch/cgi-bin/fixtures) come pure sui siti di alcune società.  
        Gare internazionali si trovano sul sito [World-of-O](http://cal.worldofo.com/) come pure sui vari siti delle federazioni nazionali.
    - **Mantenere attuali i propri dati nell'annuario online.**  
        I portali delle iscrizioni si basano sulle informazioni presenti nella banca dati del SOLV.  
        Tutti i concorrenti sono responsabili di mantenere i propri dati aggiornati, soprattutto il numero chip.  
        Istruzioni sotto [Software / SolvDB](../software/solvDB/).
- Varie settimane prima della gara:
    - **Leggere l'annuncio gara.**  
        L'*annuncio gara* (spesso chiamato anche col termine tedesco *Ausschreibung*) è un documento che contiene le informazioni generali sul tipo di gara, data e orari, luogo del centro gara, lunghezze dei percorsi e soprattutto il portale d'iscrizione da usare e il termine ultimo entro cui iscriversi.  
        Per i TMO, gli annunci gara vengono pubblicati nelle [news](https://asti-ticino.ch/co/) come pure nel [volantino](https://asti-ticino.ch/co/index.php?folder=program&main=volantino) del sito ASTI.
        Per le nazionali, fai riferimento ai link nel calendario (*Terminliste*) del sito [Swiss Orienteering / Gare / Calendario](https://www.o-l.ch/cgi-bin/fixtures).
- 1-2 settimane prima della gara:
    - **Iscriversi alla gara.**
        Per le istruzioni riguardo all'iscrizione alle gare, vedi [software / portali iscrizione](../software/portali_iscrizioni).  
        Il termine d'iscrizione è di regola una settimana prima della gara per i TMO e due settimane prima per le gare nazionali e campionati svizzeri.  
        **Nota**: la possibilità di iscriversi sul posto è descritto nell'annuncio gara. Non sono ammesse iscrizioni sul posto o tardive per campionati ticinesi e svizzeri.
- La settimana prima della gara:
    - **Leggere le ultime info gara.**  
        Le *ultime info* (spesso chiamate anche col termine tedesco *Weisungen*) è un documento che contiene le informazioni di dettaglio della gara, approfondendo i dati dell'annuncio gara e aggiungendo specificità della cartina o dei percorsi come simboli speciali, passaggi obbligati o zone proibite.  
        Per i TMO, le ultime info vengono pubblicate nelle [news](https://asti-ticino.ch/co/) come pure nel [volantino](https://asti-ticino.ch/co/index.php?folder=program&main=volantino) del sito ASTI.
        Per le nazionali, fare riferimento ai link nel calendario (*Terminliste*) del sito [Swiss Orienteering / Gare / Calendario](https://www.o-l.ch/cgi-bin/fixtures).
    - **Trovare il proprio orario di partenza**  
        Le liste di partenza di tutte le gare TMO, nazionali e campionati svizzeri, vengono pubblicate sul sito [Swiss Orienteering / Gare / Liste di partenza](https://www.o-l.ch/cgi-bin/results?type=start).  
        Per altre gare speciali a livello ticinese, fai riferimento al sito [ASTI](https://asti-ticino.ch/co/).
- Durante la gara:
    - uso corretto della SIAC
    - lettura del chip e interpretazione del foglietto dei tempi intermedi
    
- Dopo la gara:
    - trovare le classifiche della gara e interpretare correttamente i grafici
    - inserire il proprio percorso in route gadget e confrontare le scelte con gli altri concorrenti
    - trovare le classifiche annuali sul sito asti e solv